# 文言虚词

### 「而」

（一）用作连词。

1.表示并列关系。一般不译，有时可译为“又” 。

- 蟹六跪而二螯，非蛇鳝之穴无可寄者（《劝学》）
- 剑阁峥嵘而崔嵬，一夫当关，万夫莫开（《蜀道难》）
- 北救赵而西却秦，此五霸之伐也（《信陵君窃符救赵》）



2.表示递进关系。可译为"并且"或"而且"。

- 君子博学而日参省乎己。（《劝学》）
- 楚怀王贪而信张仪，遂绝齐（《屈原列传》）
- 回视日观以西峰，或得日，或否，绛皜驳色，而皆若偻（《登泰山记》）
- 以其求思之深而无不在也（《游褒禅山记》）



3.表示承接关系。可译为"就""接着"，或不译。

- 故舍汝而旅食京师，以求斗斛之禄（《陈情表》）
- 置之地，拔剑撞而破之。（《鸿门宴》）
- 人非生而知之者，孰能无惑（《师说》）



4.表示转折关系。可译为"但是""却"。

- 青，取之于蓝，而青于蓝（《劝学》）
- 有如此之势，而为秦人积威之所劫（《六国论》）
- 信也，吾兄之盛德而夭其嗣乎（《陈情表》）



5.表示假设关系。可译为"如果""假如"。

- 诸君而有意，瞻予马首可也。（《冯婉贞》）
- 死而有知，其几何离（《祭十二郎文》）



6.表示修饰关系，即连接状语。可不译。

- 吾尝跂而望矣，不如登高之博见也（《劝学》）
- 填然鼓之，兵刃既接，弃甲曳兵而走（《寡人之于国也》）
- 项王按剑而跽曰：“客何为者？”（《鸿门宴》）



7.表示因果关系。

- 余亦悔其随之而不得极夫游之乐也（《游褒禅山记》）
- 表恶其能而不用也（《赤壁之战》）



8.表示目的关系。

- 缦立远视，而望幸焉（《阿房宫赋》）
- 籍吏民，封府库，而待将军（《鸿门宴》）



（二）通“尔”，用作代词，第二人称，译为"你的"；偶尔也作主语，译为"你"。

- 而翁归，自与汝复算耳（《促织》）
- 妪每谓余曰：“某所，而母立于兹（《项脊轩志》）



（三）通“如”：好像，如同。

- 军惊而坏都舍。（《察今》）



「而已」放在句末，表示限止的语气助词，相当于“罢了”。

- 未几而摇头顿足者，得数十人而已（《虎丘记》）
- 闻道有先后，术业有专攻，如是而已（《师说》）
- 我决起而飞，枪榆枋而止，时则不至，而控于地而已矣（《逍遥游》）



「而后」才，方才。

- 臣鞠躬尽瘁，死而后已。

- 三月而后成。



「而况」即“何况”，用反问的语气表示更进一层的意思。

- 今以钟磬置水中，虽大风浪不能鸣也。而况石乎！
- 技经肯綮之未尝，而况大軱乎！

臣虽下愚，知其不可，而况于明哲乎（《谏太宗十思疏》）



「既而」不久，一会儿。

- 既而以吴民之乱请于朝，按诛五人（《五人墓碑记》）
- 既而得其尸于井，因而化怒为悲，抢呼欲绝（《促织》）
- 既而将诉于舅姑，舅姑爱其子，不能御（《柳毅传》）



### 「何」

（一）用作疑问代词。

1.单独作谓语，后面常有语气助词"哉""也"，可译为"为什么""什么原因"。

- 何者？严大国之威以修敬也。（《廉颇蔺相如列传》）
- 予尝求古仁人之心，或异二者之为，何哉？（《岳阳楼记》）
- 齐人未尝赂秦，终继五国迁灭，何哉？（《六国论》）



2.作动词或介词的宾语，可译为"哪里""什么"。译时，"何"要后置。

- 豫州今欲何至？（《赤壁之战》）
- 大王来何操？（《鸿门宴》）
- 一旦山陵崩，长安君何以自托于赵？（《触龙说赵太后》）



3.作定语，可译为"什么""哪"。

- 其间旦暮闻何物，杜鹃啼血猿哀鸣。（《琵琶行》）
- 然则何时而乐耶？（《岳阳楼记》）



（二）用作疑问副词。

1.用在句首或动词前，常表示反问，可译为"为什么""怎么"。

- 何不按兵束甲，北面而事之？（《赤壁之战》）
- 徐公何能及君也？（《邹忌讽齐王纳谏》）



2.用在形容词前，表示程度深，可译为"怎么""多么""怎么这样"。

- 至于誓天断发，泣下沾襟，何其衰也！（《伶官传序》）
- 新妇车在后，隐隐何甸甸。（《孔雀东南飞》）



（三）何：通“呵”，喝问。

- 信臣精卒陈利兵而谁何。（谁何：呵问他是谁何。意思是检查盘问。）（《过秦论》）



「何如」「奈何」「若何」表示疑问或反问，译为“怎么样”“怎么办”“为什么”。

- 以五十步笑百步，则何如（《季氏将伐颛臾》）
- 其辱人贱行，视五人之死，轻重固何如哉（《五人墓碑记》）
- 沛公大惊，曰："为之奈何?"（《鸿门宴》）
- 奈何取之尽锱铢，用之如泥沙（《阿房宫赋》）



「何以」即“以何”，介宾短语，用于疑问句中作状语，根据"以"的不同用法，分别相当于"拿什么""凭什么"等。

- 一旦山陵崩，长安君何以自托于赵（《触龙说赵太后》）
- 不为者与不能者之形何以异（《齐桓晋文之事》）
- 吾王庶几无疾病与，何以能鼓乐也（《庄暴见孟子》）



「无何」译为“不久”“没多久”。

- 抚军不忘所自，无何，宰以卓异闻，宰悦，免成役（《促织》）



「何乃」译为“怎能”。

- 阿母谓府吏：何乃太区区（《孔雀东南飞》）



### 「乎」

（一）用作语气助词。

1.表疑问语气。可译为"吗""呢"。

- 几寒乎？欲食乎？（《项脊轩志》）
- 技盖至此乎？（《庖丁解牛》）
- 欲安所归乎？（《赤壁之战》）



2.表示反问语气，相当于“吗”、“呢”。

- 布衣之交尚不相欺，况在国乎？（《鸿门宴》）
- 吾师道也，夫庸知其年之先后生于吾乎？（《师说》）
- 然豫州新败之后，安能抗此难乎？（《赤壁之战》）



3.表测度或商量语气，可译为"吧"。

- 王之好乐甚，则齐其庶几乎。（《庄暴见孟子》）
- 圣人之所以为圣，愚人之所以为愚，其皆出于此乎？
- 日食饮得无衰乎（《触龙说赵太后》）
- 今亡亦死，举大计亦死，等死，死国可乎？（《陈涉世家》）
- 无以，则王乎？（《齐桓晋文之事》）



4.用于感叹句或祈使句，可译为"啊""呀"等。

- 宜乎百姓之谓我爱也（《齐桓晋文之事》）
- 悔相道之不察兮，延伫乎吾将反（《离骚》）
- 西望夏口，东望武昌，山川相缪，郁乎苍苍（《赤壁赋》）
- 长铗归来乎！出无车（《冯谖客孟尝君》）



5.用在句中的停顿处。

- 于是乎书。

（二）用作介词，相当于"于"，在文中有不同的翻译。

- 醉翁之意不在酒，在乎山水之间也。（《岳阳楼记》）（乎：于）
- 今虽死乎此，比吾乡邻之死则已后矣。（《捕蛇者说》）（乎：在）
- 生乎吾前，其闻道也固先乎吾?（《师说》）（前一个“乎”：在；后一个“乎”：比。）
- 吾尝疑乎是。（乎：对。）
- 君子博学而日参省乎己。（《论语》）（乎：对。）
- 亦无怪乎其私之也。（乎：对于）
- 盖进乎技矣。（《庖丁解牛》）（乎：比）
- 以吾一日长乎尔。（尔:比。）



（三）可作词尾，译为“……的样子”“……地”。

- 以无厚入有间，恢恢乎其于游刃必有余地矣（《庖丁解牛》）
- 浩浩乎如冯虚御风，而不知其所止；飘飘乎如遗世独立，羽化而登仙（《赤壁赋》）



### 「乃」

（一）用作副词。

1.表示前后两事在情理上的顺承或时间上的紧接，可译为“才”“这才”“就”等。

- 设九宾于廷，臣乃敢上璧。（《廉颇蔺相如列传》）
- 悉使蠃兵负草填之，骑乃得过。（《赤壁之战》）
- 度我至军中，公乃入。（《鸿门宴》）



2.强调某一行为出乎意料或违背常理，可译为"却""竟（然）""反而"等。

- 问今是何世，乃不知不汉。（《桃花源记》）
- 今其智乃反不能及。（《师说》）
- 而陋者乃以斧斤考击而求之。（《石钟山记》）
- 夫赵强而燕弱，而君幸于赵王，故燕王欲结于君。今君乃亡赵走燕。（《廉颇蔺相如列传》）



3.可表示对事物范围的一种限制，可译为"只""仅"等。

- 项王乃复引兵而东，至东城，乃有二十八骑。（《项羽本纪》）



4.用在判断句中，起确认作用，可译为"是""就是"等。

- 若事之不济，此乃天也。（《赤壁之战》）
- 嬴乃夷门抱关者也。（《信陵君窃符救赵》）
- 无伤也，是乃仁术也，见牛未见羊也（《齐桓晋文之事》）



（二）用作代词。

1.用作第二人称，常作定语，译为"你的"；也作主语，译为"你"。不能作宾语。

- 王师北定中原日，家祭无忘告乃翁。（陆游《示儿》）



2.用作指示代词，译为“这样” 。

- 夫我乃行之，反而求之，不得吾心（《齐桓晋文之事》）



3.还可作连词用，释为"若夫"、"至于""如果"等。



「无乃」表猜测，译为“恐怕……”。

- 今君王既栖于会稽之上，然后乃求谋臣，无乃后乎（《勾践灭吴》）
- 无乃尔是过与（《季氏将伐颛臾》）
- 今少卿乃教以推贤进士，无乃与仆私心剌谬乎（《报任安书》）



「乃尔」译为“这样”。

- 府吏再拜还，长叹空房中，作计乃尔立（《孔雀东南飞》）



### 「其」

（一）用作代词，又分几种情况：

1.第三人称代词。作领属性定语，可译为"他的"，"它的"（包括复数）。

- 臣从其计，大王亦幸赦臣。（《廉颇蔺相如列传》）



2.第三人称代词。作主谓短语中的小主语，应译为"他""它"（包括复数）。

- 秦王恐其破壁。（《廉颇蔺相如列传》）
- 其闻道也固先乎吾。（《师说》）



3.活用为第一人称或第二人称。译为“我的”“我（自己）”或者“你的”“你”。

- 今肃迎操，操当以肃还付乡党，品其名位，犹不失下曹从事。（《赤壁之战》）
- 而余亦悔其随之而不得极夫游之乐也。（《游褒禅山记》）
- 老臣以媪为长安君计短也，故以为其爱不若燕后（《触龙说赵太后》）



4.指示代词，表示远指。可译为"那""那个""那些""那里"。

- 及其出，则或咎其欲出者。（《游褒禅山记》）
- 今操得荆州，奄有其地。（《赤壁之战》）
- 不嫁义郎体，其往欲何云？（《孔雀东南飞》）



5.指示代词，表示近指，相当于“这”“这个”“这些”。

- 有蒋氏者，专其利三世矣。（《捕蛇者说》）
- 今存其本不忍废。（其：这）



6.指示代词，表示"其中的"，后面多为数词。

- 于乱石间择其一二扣之。（《石钟山记》）



（二）用作副词。

1.加强祈使语气，相当于“可”、“还是”。

- 寡人欲以五百里之地易安陵，安陵君其许寡人！（其：可要）
- 攻之不克，围之不继，吾其还也。（《烛之武退秦师》）
- 与尔三矢，尔其无忘乃父之志！（《伶官传序》）



2.加强揣测语气，相当于“恐怕”、“或许”、“大概”、“可能”。

- 圣人之所以为圣，愚人之所以为愚，其皆出于此乎？（《师说》）
- 王之好乐甚，则齐国其庶几乎？（《庄暴见孟子》）



3.加强反问语气，相当于“难道”、“怎么” 。

- 以残年余力，曾不能毁山之一毛，其如土石何？（《愚公移山》）
- 尽吾志也而不能至者 ，可以无悔矣 ，其孰能讥之乎？（《游褒禅山记》）
- 且行千里，其谁不知？



（三）用作连词。

1.表示选择关系，相当于“是……还是……” 。

- 其真无马邪？其真不知马也？（《马说》）
- 呜呼！其信然邪？其梦邪？其传之非其真邪？（《祭十二郎文》）



2.表示假设关系，相当于“如果”。

- 其业有不精，德有不成者，非天质之卑，则心不若余之专耳。
- 沛然下雨，则苗浡然兴之矣。其若是，孰能御之？（《孟子见梁襄王》）



（四）助词，起调节音节的作用，可不译。

- 路曼曼其修远兮，吾将上下而求索（《离骚》）
- 佩缤纷其繁饰兮，芳菲菲其弥章（《离骚》）



「何其」译为“多么”。

- 至于誓天断发，泣下沾襟，何其衰也!（《伶官传序》）


### 「且」

（一）用作连词。

1.递进关系，而且，并且。例：

- 且立石于其墓之门（《五人墓碑记》）
- 肃宣权旨，论天下事势，致殷勤之意，且问备曰。（《赤壁之战》）
- 彼所将中国人不过十五六万，且己久疲。（《赤壁之战》）



2.递进关系，况且，再说。

- 且壮士不死即已，死即举大名耳。（《陈涉世家》）
- 且将军大势可以拒操者，长江也。（《赤壁之战》）
- 且燕赵处秦革灭殆尽之际。（《六国论》）



3.让步关系，尚且，还。

- 臣死且不避，卮酒安足辞！（《鸿门宴》）
- 故之圣人，其出人也远矣，犹且从师而问焉（《师说》）



4.并列关系：又，又……又……，一面……，一面……。

- 示赵弱且怯也。（《廉颇蔺相如列传》）
- 命如南山石，四体康且直（《孔雀东南飞》）
- 又有若老人咳且笑于山谷中者（《石钟山记》）
- 凡四方之士无有不过而拜且泣者。（《五人墓碑记》）



（二）用作副词。

1.将，将要。

- 有怠而欲出者，曰：“不出，火且尽”（《游褒禅山记》）
- 且为之奈何（《鸿门宴》）
- 若属皆且为所虏（《鸿门宴》）
- 卿但暂还家，吾今且报府。（《孔雀东南飞》）



2.暂且，姑且。

- 存者且偷生，死者长已矣！（《石壕吏》）
- 誓不相隔卿，且暂还家去。（《孔雀东南飞》）



「且夫」句首助词，表示下文是更进一步的议论，“况且”，“再说”。例：

- 且夫天下非小弱也，雍州之地，殽函之固，自若也（《过秦论》）
- 且夫天地之间，物各有主（《赤壁赋》）
- 且夫臧获婢妾，犹能引决，况仆之不得已乎（《报任安书》）



「且如」就像。

- 且如今年冬，未休关西卒（《兵车行》）



### 「若」

（一）动词，像，好像。

- 视之，形若土狗，梅花翅，方首，长胫，意似良（《促织》）
- 吾不忍其觳觫，若无罪而就死地（《齐桓晋文之事》）
- 其若是，孰有御之。（《孟子见梁襄王》）

（二）用作代词。

1. 表对称，相当于"你""你们"；作定语时则译为"你的"。

- 若入前为寿 ，寿毕 ，请以剑舞（《鸿门宴》）
- 不者，若属皆且为所虏（《鸿门宴》若属：你们这些）
- 更若役，复若赋……（《捕蛇者说》你的）



2.表近指，相当于"这""这样""如此"。

- 以若所为求若所欲，犹缘木而求鱼也（《齐桓晋文之事》）



（三）用作连词。

1.表假设，相当于"如果""假设"等。

- 若据而有之，此帝王之资也。（《赤壁之战》）
- 若备与彼协心，上下齐同，则宜抚安，与结盟好。（《赤壁之战》）
- 若不能，何不按兵束甲，北面而事之！（《赤壁之战》）



2.表选择，相当于"或""或者"。

- 以万人若一郡降者，封万户。（《汉书·高帝纪》）



3.至，至于。

- 若民，则无恒产，因无恒心。（《齐桓晋文之事》）



「若夫」是用在一段话的开头、引起论述的词。近似“要说那”、“像那”的意思。

- 若夫霪雨霏霏，连月不开。（《岳阳楼记》）
- 若夫乘天地之正，而御六气之辩，以游无穷者，彼且恶乎待哉（《逍遥游》）



「若定」心中有数，从容不迫。

- 指挥若定。（《赤壁之战》）



「若何」怎么样。

- 以闲敝邑，若何？（《崤之战》）



「若干」约计之词，相当于“几许”、“多少”。

- 车后若干递送夫。



### 「所」

（一）名词，处所，地方。

- 又间令吴广之次所旁丛祠中。（《陈涉世家》）
- 成反复自念，得无教我猎虫所耶？（《促织》）
- 某所，而母立于兹。（《项脊轩志》）



（二）助词

1.放在动词前同动词组成"所"字结构，表示"所……的人"、"所……的事物"、"所……的情况"等。

- 会征促织，成不敢敛户口，而又无所赔偿（《促织》）
- 道之所存，师之所存也。（《师说》）
- 过蒙拔擢，宠命优渥，岂敢盘桓，有所希冀（《陈情表》）



2.“所”和动词结合，后面再有名词性结构，则所字结构起定语的作用。

- 夜则以兵围所寓舍。（《〈指南录〉后序》）
- 臣所过屠者朱亥（《信陵君窃符救赵》）



「为……所」“为”和“所”呼应，组成"为……所……"的格式，表示被动。

- 嬴闻如姬父为人所杀。（《信陵君窃符救赵》）
- 仆以口语遇遭此祸，重为乡党所笑，以污辱先人（《报任安书》）



「所以」

1.表示行为所凭借的方式、方法或依据，相当于“用来……的方法” “是用来……的”"等。

- 吾所以待侯生者备矣，天下莫不闻（《信陵君窃符救赵》）
- 师者，所以传道受业解惑也。（《师说》）



2.表示原因。相当于“……的原因（缘故）”。

- 臣所以去亲戚而事君者，徒慕君之高义也。（《廉颇蔺相如列传》）
- 吾所以为此者，以先国家之急而后私仇也。（《廉颇蔺相如列传》）
- 所以遣将守关者，备他盗之出入与非常也。（《鸿门宴》）



「所谓」所说的。

- 此所谓战胜于朝廷。（《邹忌讽齐王纳谏》）
- 非吾所谓传其道解其惑者也。（《师说》）



「所在」

1.到处。

- 石之铿然有声音者，所在皆是也。（《石钟山记》）

2.所在之处，处所。

- 原来有这等一个所在，且回衙去（《闺塾》）
- 急趋之，折过墙隅，迷其所在。（《促织》）



### 「为」

（一）动词。

1.有“做”“作为”“充当”“变成”“成为”等义，翻译比较灵活。

- 斩木为兵，揭竿为旗。（《过秦论》）
- 然后以六合为家，崤函为宫。（《过秦论》）
- 卒相与欢，为刎颈之交。（《廉颇蔺相如列传》）
- 冰，水为之，而寒于水。（《劝学》）
- 赵王窃闻秦王善为（演奏）秦声。（《廉颇蔺相如列传》）
- 今日嬴之为（帮助）公子亦足矣（《信陵君窃符救赵》）
- 南取百越之地，以为（划为）桂林、象郡。（《过秦论》）
- 为（治理）国以礼，其言不让，是故晒之。（《论语》）



2.以为，认为。

- 此亡秦之续耳。窃为大王不取也（《鸿门宴》）
- 两小儿笑曰：“孰为汝多知乎！”（《两小儿辩日》）



3.判断词，是。

- 如今人方为刀俎，我为鱼肉。（《廉颇蔺相如列传》）
- 非为织作迟，群家妇难为。（《孔雀东南飞》）



（二）介词。

1.表被动，有时跟"所"结合，构成"为所"或"为……所"，译为“被”。

- 吾属今为之虏矣。（《鸿门宴》）
- 遂为猾胥报充里正役。（《促织》）
- 身死国灭，为天下笑，（《过秦论》）
- 不者，若属皆且为所虏。（《鸿门宴》）
- 羸兵为人马所蹈藉，陷泥中死者甚众。（《赤壁之战》）



2.介绍原因或目的。为了，因为。

- 慎勿为归死，贵贱轻何薄（《孔雀东南飞》）
- 为宫室之美，妻妾之奉，所识穷乏者得我欤（《庄暴见孟子》）
- 今为宫室之美为之。（《庄暴见孟子》）



3.介绍涉及的对象。给，替。

- 于是秦王不怿，为一击缶。（《廉颇蔺相如列传》）
- 请以赵十五城为秦王寿。（《廉颇蔺相如列传》）
- 臣请为王言乐。（《庄暴见孟子》）



4.对，向。

- 为之奈何？（《鸿门宴》）
- 如姬为公子泣（《信陵君窃符救赵》）



5.表示动作、行为的时间。可译为"当""等到"等。

- 为其来也，臣请缚一人过王而行。（《晏子使楚》）



（三）句末语气词，表示疑问或反诘。呢。

- 如今人方为刀俎，我为鱼肉，何辞为（《鸿门宴》）
- 是社稷之臣也。何以伐为？（《季氏将伐颛臾》）
- 何故怀瑾握瑜而自令见放为？（《屈原列传》）



### 「焉」

（一）兼词。

1.相当于“于之”、“于此”、“于彼”。

- 三人行，必有我师焉（在其中）。（《论语》）
- 积土成山，风雨兴焉（从这里）。（《劝学》）
- 五人者，盖当蓼洲周公子被逮，激于义而死焉（在这件事情上）者也。（《五人墓碑记》）



2.相当于“于何”。译为“在哪里”“从哪里”等。

- 且焉置土石？（《愚公移山》）
- 非再至，焉知其若此？



（二）代词。

1.相当于“之”。

- 惟俟夫观人风者得焉。（《捕蛇者说》）
- 犹且从师而问焉。（《师说》）
- 去今之墓而葬焉，其为时止十有一月耳。（《五人墓碑记》）



2.哪里，怎么。

- 未知生，焉知死（《论语》）
- 割鸡焉用牛刀（《论语》）
- 焉有仁人在位，罔民而可为也？（《齐桓晋文之事》）



（三）语气词。

1.句末语气词，了，啊，呢。

- 至丹以荆卿为计，始速祸焉。（《六国论》）
- 一羽之不举，为不用力焉。（《齐桓晋文之事》）
- 则牛羊何择焉？（《齐桓晋文之事》）



2.作句中语气词，表示停顿，相当于“也”。

- 句读之不知，惑之不解，或师焉，或否焉，小学而大遗（《师说》）
- 少焉，月出于东山之上，徘徊于斗牛之间（《赤壁赋》）



3.作词尾，相当于“然”，译为“……的样子”“……地”。

- 盘盘焉，囷囷焉，蜂房水涡，矗不知乎几千万落（《阿房宫赋》）
- 于乱石间择其一二扣之，硿硿焉（《石钟山记》）



### 「也」

（一）句末语气词

1.表示判断语气。

- 城北徐公，齐国之美丽者也（《邹忌讽齐王纳谏》）
- 张良曰：“沛公之参乘樊哙者也”（《鸿门宴》）



2.句末语气词，表示陈述或解释语气。例：

- 即不忍其觳觫，若无罪而就死地，故以羊易之也（《齐桓晋文之事》）
- 雷霆乍惊，宫车过也。（《阿房宫赋》）



3.用在句中或句末，表示肯定、感叹的语气。

- 鸣呼！灭六国者六国也，非秦也。族秦者秦也，非天下也。（《过秦论》）
- 至于誓天断发，泣下沾襟，何其衰也!（《伶官传序》）
- 古之人不余欺也（《石钟山记》）



4.用在句末，表示疑问或反诘语气。

- 公子畏死邪？何泣也？（《信陵君窃符救赵》）
- 吾王庶几无疾病与，何以能鼓乐也？（《庄暴见孟子》）
- 使秦复爱六国之人，则递三世可至万世而为君，谁得而族灭也？



5.用在句末，表示祈使语气。

- 攻之不克，围之不继，吾其还也。（《崤之战》）
- 当相与共谋之，勿令姊有穷途之虑也（《杜十娘怒沉百宝箱》）



（二）句中语气词。用在句中，表示语气停顿。

- 是说也，人常疑之。（《石钟山记》）
- 其闻道也亦先乎吾。（《师说》）



「……之谓也」「其……之谓也」「其……之谓乎」意思是“说的就是……啊”。

- 诗云：“他人有心，予忖度之。”——夫子之谓也（《齐桓晋文之事》）



「也哉」语气助词连用，为加强语气，多有感叹或反诘之意。

例：

- 岂非计久长，有子孙相继为王也哉？（《触龙说赵太后》）
- 穷予生之光阴以疗梅也哉！（《病梅馆记》）
- 岂独伶人也哉！（《伶官传序》）



### 「以」

（一）介词

1.表示工具。译为：拿，用，凭着。

- 愿以十五城请易璧。（《廉颇蔺相如列传》）
- 士大夫终不肯以小舟夜泊绝璧之下。（《石钟山记》）



2.表示凭借。译为：凭，靠。

- 以勇气闻于诸侯。（《廉颇蔺相如列传》）
- 久之，能以足音辨人。（《项脊轩志》）
- 皆好辞而以赋见称。（《屈原列传》）



3.表示所处置的对象。译为：把。

- 操当以肃还付乡党。（《赤壁之战》）



4.表示时间、处所。译为：于，在，从。

- 以八月十三斩于市。

- 以崇祯十七年夏，自京师徒步入华山为黄冠。

- 果予以未时还家，而汝以辰时气绝。



5.表示原因。译为：因为，由于。

- 赵王岂以一璧之故欺秦邪？（《廉颇蔺相如列传》）
- 卒以吾郡这发愤一击，不敢复有株治。（《五人墓碑记》）
- 怀王以不知忠臣之分，故内惑于郑袖，外欺于张仪。（《屈原列传》）



6.表示依据。译为：按照，依照，根据。

- 今以实校之。（《赤壁之战》）
- 余船以次俱进。（《赤壁之战》）

说明：“以”字的宾语有时可以前置，有时可以省略。

- 以一当十（成语）
- 夜以继日（成语）
- 秋以为期（《诗经·氓》）



（二）连词。

1.表示并列或递进关系。可译为“而”“又”“而且”“并且”等，或者省去。

- 夫夷以近，则游者众。（《游褒禅山记》）
- 忽魂悸以魄动。（《梦游天姥吟留别》）



2.表示承接关系，前一动作行为往往是后一动作行为的手段或方式。可译为"而"或省去。

- 余与四人拥火以入。（《石钟山记》）
- 樊哙侧其盾以撞。（《鸿门宴》）
- 各各竦立以听。（《促织》）



3.表示目的关系，后一动作行为往往是前一动作行为的目的或结果。可译“而”“来”“用来”“以致”等。

- 请立太子为王，以绝秦望。（《廉颇蔺相如列传》）
- 当求数顷之田，于伊、颍之上，以待余年，教吾子与汝子（《祭十二郎文》）
- 为秦人积威之所劫，日削月割，以趋于亡（《六国论》）



4.表示因果关系，常用在表原因的分句前，可译为"因为"。例如：

- 不赂者以赂者丧（《六国论》）
- 所谓华山洞者，以其乃华山之阳名之也（《游褒禅山记》）
- 诸侯以公子贤，多客，不敢加兵谋魏十余年。（《信陵君窃符救赵》）



5.表示修饰关系，连接状语和中心语，可译为"而"，或省去。例如：

- 木欣欣以向荣，泉涓涓而始流。（陶渊明《归去来辞》）



（三）助词

1.作语助，表示时间、方位和范围。例：

- 受命以来，夙夜忧叹。（以：表时间）（《出师表》）
- 指从此以往十五都予赵。（以：方位）（《廉颇蔺相如列传》）
- 自王侯以下莫不逾侈。（以：表范围）



2.作语助，起调整音节作用。例：

- 逆以煎我怀。（《孔雀东南飞》）



（四）动词

1.以为，认为。

- 老臣以媪为长安君计短也。（《触龙说赵太后》）
- 皆以美于徐公。（《邹忌讽齐王纳谏》）



2.用，任用。

- 忠不必用兮，贤不必以。（《涉江》）

（五）名词。译为：缘由，原因。

- 古人秉烛游，良有以也（李白《春夜宴桃李园序》）



（六）通假

1.通“已”，已经。

- 固以怪之矣。

- 日以尽矣。

2.通“已”，止。

- 无以，则王乎？



「以为」

1.认为,把……当作或看作。

- 虎视之，庞然大物也，以为神。

- 医之好治不病以为功！

⑵把……作为或制成。

- 南取百越之地，以为桂林、象郡。（以为：把它设为。）
- 铸以为金人十二。



「以是」「是以」相当"因此"，引出事理发展或推断的结果。

- 余是以记之，盖叹郦元之简，而笑李渤之陋也。（《石钟山记》）
- 公子往而臣不送，以是知公子恨之复返也（《信陵君窃符救赵》）



「有以」「无以」意思分别是“有什么办法用来……”“没有什么办法用来……”。

- 项王未有以应，曰：“坐。”（《鸿门宴》）
- 王语暴以好乐，暴未有以对也（《庄暴见孟子》）
- 故不积跬步，无以至千里；不积小流，无以成江（《劝学》）
- 臣无祖母，无以至今日，祖母无臣，无以终余年（《陈情表》）



### 「因」

（一）介词。

1.依照，根据。

- 罔不因势象形。（《核舟记》）
- 变法者因时而化。

- 善战者因其势而利导之。



2.依靠，凭借。

- 因利乘便，宰割天下，分裂山河（《过秦论》）
- 因人之力而敝之，不仁（《烛之武退秦师》）
- 又因厚币用事者臣靳尚。（《屈原列传》）



3.趁着，趁此。

- 不如因而厚遇之。（《鸿门宴》）
- 因击沛公于坐。（《鸿门宴》）



4.通过，经由。

- 因宾客至蔺相如门谢罪。（《鸿门宴》）



5.因为，由于。

- 因造玉清宫，伐山取材，方有人见之。

- 恩所加则思无因喜以谬赏。（《谏太宗十思书》）



（二）副词。

1.于是，就；因而。

- 因拔刀斫前奏案。（《赤壁之战》）
- 相如因持璧却立……（《廉颇蔺相如列传》）



2.原因，缘由，机缘。

- 于今无会因。（《孔雀东南飞》）



（三）动词

1.根据。

- 故事因于世，而备适于事（《五蠹》）



2.沿袭，继续。

- 蒙故业，因遗策。（《过秦论》）
- 加之以师旅，因之以饥馑。



### 「于」

（一）介词。

1.在，从，到。

- 乃设九宾礼于庭。（在）《廉颇蔺相如列传》
- 缙绅、大夫、士萃于左丞相府，莫知计所出。
- 青，取之于蓝，而青于蓝。（前一个“于”：从）（《劝学》）
- 从径道亡，归璧于赵。（到）《廉颇蔺相如列传》



2.“在……方面”“从……中”。

- 荆国有余地而不足于民。
- 于人为可讥，而在己为悔。（《游褒禅山记》）



3.由于

- 业精于勤、荒于嬉（《进学解》）



4.向，对，对于。

- 请奉命求救于孙将军（《赤壁之战》）
- 鲁肃闻刘表卒，言于孙权曰……（《赤壁之战》）
- 爱其子，择师而教之，于其身也，则耻师焉。（《师说》）



5.被。

- 君幸于赵王。《廉颇蔺相如列传》
- 故内惑于郑袖，外欺于张仪。（《屈原列传》）



6.与，跟，同。

- 身长八尺，每自比于管仲、乐毅。
- 燕王欲结于君。《廉颇蔺相如列传》
- 莫若遣腹心自结于东，以共济世业。《赤壁之战》



7.比。

- 孔子曰：“苛政猛于虎也。”
- 青，取之于蓝，而青于蓝。（后一个“于”：比）（《劝学》）



「于是」

1.相当于“于+此”，在这时，在这种情况下，对此，从此，因此。例：

- 于是宾客无不变色离席。（在这时）
- 吾祖死于是，吾父死于是。（在这种情况下）（《捕蛇者说》）
- 于是余有叹焉。（因此）（《游褒禅山记》）
- 遂墨以葬文公，晋于是始墨。（从此）



2.连词，表前后句的承接或因果关系，与现代汉语“于是”相同。例：

- 于是秦王不怿，为一击缻。（《廉颇蔺相如列传》）
- 吴之民方痛心焉，于是乘其厉声以呵，则噪而相逐。（《五人墓碑记》）
- 于是为长安君约车百乘，质于齐。（《触龙说赵太后》）



「见……于」表示被动。

- 吾长见笑于大方之家（《秋水》）
- 今是溪独见辱于愚，何哉（《愚溪诗序》）



### 「与」

（一）介词。

1.介词。和，跟，同。

- 沛公军霸上，未得与项羽相见（《鸿门宴》）
- 而翁归，自与汝复算耳（《促织》）



2.给，替。

- 陈涉少时，尝与人佣耕。（《陈涉世家》）



3.比，和……比较。

- 吾孰与徐公美（《邹忌讽齐王纳谏》）
- 较秦之所得，与战胜而得者，其实百倍（《六国论》）



（二）连词

1.连词。和，跟，同。

- 然谋臣与爪牙之士，不可不养而择也（《勾践灭吴》）
- 勾践载稻与脂于舟以行。（《勾践灭吴》）



（三）动词。

1.给予，授予。

- 生三人，公与之母；生二子，公与之饩。（《勾践灭吴》）
- 则与一生彘肩（《鸿门宴》）
- 与尔三矢，尔其无忘乃父之志。（《伶官传序》）



2.结交，亲附。

- 因人之力而敝之，不仁；失其所与，不知（《烛之武退秦师》）
- 合从缔交，相与为一（《过秦论》）
- 与嬴而不助五国也（《《六国论》》）



3.对付。

- 庞煖易与耳。



4.参加，参与。

- 骞叔之子与师。（《骞叔哭师》）



5.赞许，同意。

- 吾与点也。

- 朝过夕改，君子与之。



（四）通假。通“欤”。句末语气词，表示感叹或疑问。

- 无乃尔是过与（《《季氏将伐颛臾》》）
- 虎兕出于柙，龟玉毁于椟中，是谁之过与（《《季氏将伐颛臾》》）
- 然则废衅钟与（《齐桓晋文之事》）



「孰与」「与……孰」表示比较与选择，译为：“跟……比较，哪一个……”。

- 谓其妻曰："我孰与城北徐公美（《邹忌讽齐王纳谏》）
- 沛公曰：“孰与君少长？”（《鸿门宴》）
- 公之视廉将军孰与秦王（《廉颇蔺相如列传》）
- 吾与徐公孰美（《邹忌讽齐王纳谏》）



「孰若」「与其……孰若」表示选择（舍前取后），译为：“哪如”“与其……哪如……”。

- 与其坐而待亡，孰若起而拯之（《冯婉贞》）
- 与其杀是童，孰若卖之（《童区寄传》）



### 「则」

（一）连词。

1.表示承接关系。译为"就""便"，或译为"原来是""已经是"。例如：

- 项王曰："壮士！赐之卮酒。"则与斗卮酒。（《鸿门宴》）
- 故木受绳则直，金就砺则利。（《劝学》）
- 徐而察之，则山下皆石穴罅。（《石钟山记》）
- 临视，则虫集冠上（《促织》）



2.表示条件、假设关系。译为“假使”“如果”“要是……就”“那么”“就”“便”。

- 入则无法家拂士，出则无敌国外患者，国恒亡。（《生于忧患，死于安乐》）
- 向吾不为斯役，则久已病矣。（《捕蛇者说》）



3.表示并列关系。这种用法都是两个或两个以上的"则"连用，每个"则"字都用在意思相对、结构相似的一个分句里，表示分句之间是并列关系。可译为"就"，或不译。

- 位卑则足羞，官盛则近谀。（《师说》）
- 入则孝，出则弟。（《论语·学而》）
- 小则获邑，大则得城。

- 位卑则足羞，官盛则近谀。



4.表示转折、让步关系。表示转折时，用在后一分句，译为"可是""却"；表示让步时，用在前一分句，译为"虽然""倒是"。

- 于其身也，则耻师焉，惑矣。（《师说》）
- 手裁举，则双超忽而跃（《促织》）
- 其室则迩，其人甚远。（《诗经》）



5.表示选择关系。常和“非”“不”呼应着用，译为“就是”“不是……就是”。

- 非死则徙尔（《捕蛇者说》）
- 非其身之所种则不食（《勾践灭吴》）



（二）副词

1.用在判断句中，起强调和确认作用，可译作"是""就是"。例如：

- 此则岳阳楼之大观也。（《岳阳楼记》）



2.表对已然或发现的强调。可译为“已经”“原来”“原来已经”。

- 及诸河，则在舟中矣。（《殽之战）



（三）名词

1.指分项或自成段落的文字的条数。

- 《论语》六则。

2. 准则，法则。

- 以身作则。



（四）动词，效法。

- 遵后稷、公刘之业，则古公、公季之法。



（五）通假。同“辄”，总是，常常。

- 居则曰：“不吾知也！”



「则是」只当是。

- 与窦娥烧一陌儿，则是看你死的孩儿面上。（《窦娥冤》）



「则则」赞叹的声音。

- 连呼则则。



### 「者」

（一）助词。

1.指人、物、事、时、地等。“……的”，“……的（人、东西、事情）”。

- 有复言令长安君为质者，老妇必唾其面！（《触龙说赵太后》）
- 秦自缪公以来二十余君，未尝有坚明约束者也（《廉颇蔺相如列传》）



2.用在数词后面，译为“……个方面”“……样东西”“……件事情”。

- 此数者，用兵之患也。（《赤壁之战》）
- 或异于二者之为，何哉？（《岳阳楼记》）



3.用作“若”“似”“如”的宾语，译为“……的样子”。

- 言之，貌若甚戚者（《捕蛇者说》）
- 然往来视之，觉无异能者（《黔之驴》）



4.放在后置的定语后面，相当于“的”。

- 求人可使报秦者，未得。（《廉颇蔺相如列传》）
- 顷之，烟炎张天，人马烧溺死者甚众（《赤壁之战》）



5.放在主语后面，引出判断，不必译出。

- 廉颇者，赵之良将也。（《廉颇蔺相如列传》）
- 师者，所以传道受业解惑也。（《师说》）



6.用在“今”“昔”等时间词后面，不必译出。

- 近者奉辞伐罪。（《赤壁之战》）
- 古者以天下为主，君为客。

- 远者数世，近者及身。



7.放在分句的句末，引出原因。

- 然操遂能克绍，以弱为强者，非惟天时，抑亦人谋也。（《赤壁之战》）
- 臣所以去亲戚而事君者，徒慕君之高义也。（《廉颇蔺相如列传》）
- 吾妻之美我者，私我也。（《邹忌讽齐王纳谏》）



（二）语气词。

1.放在疑问句的句末，表示疑问语气等。

- 何者？严大国之威以修敬也（《廉颇蔺相如列传》）
- 谁为大王为此计者？（《鸿门宴》）



### 「之」

（一）代词。

1.第三人称代词，他、她、它（们）。有时灵活运用于第一人称或第二人称。

- 太后盛气而揖之。（《触龙说赵太后》）
- 不知将军宽之至此也。（之：我）（《廉颇蔺相如列传》）
- 臣乃市井鼓刀屠者，而公子数存之。（之：我）（《信陵君窃符救赵》）
- 且公子纵轻胜，弃之降秦，独不怜公子姊邪？（之：我）（《信陵君窃符救赵》）
- 然语之，又恐汝日日为吾担忧。（之：你）（《与妻书》）



2.指示代词，这，此。

- 夫子欲之，吾二臣者皆不欲也。（《季氏将伐颛臾》）
- 君子疾夫舍曰欲之而必为之辞（前一个“之”，这样。后一个“之”，它。）（《季氏将伐颛臾》）
- 之二虫又何知。（《逍遥游》）
- 均之二策，宁许之以负秦曲。（《廉颇蔺相如列传》）



（二）助词。

1.相当于现代汉语的“的”，放在定语和中心语之间。

- 虎兕出于柙，龟玉毁于椟中，是谁之过与？（《季氏将伐颛臾》）
- 子而思报父母之仇，臣而思报君之仇。（《勾践灭吴》）



2.放在主语和谓语之间，取消句子的独立性。

- 臣之壮也，犹不如人；今老矣，无能为也已。（《烛之武退秦师》）
- 客之美我者，欲有求于我也。（《邹忌讽齐王纳谏》）
- 不患其众之不足也，而患其志行之少耻也。（《勾践灭吴》）
- 王无异于百姓之以王为爱也。



3.放在倒置的动（介）宾短语之间，作为宾语提前的标志。

- 句读之不知，惑之不解，或师焉，或不焉。（《师说》）
- 譬若以肉投馁虎，何功之有哉？（《信陵君窃符救赵》）
- 诗云：“他人有心，予忖度之。”——夫子之谓也。（《齐桓晋文之事》）



4.放在倒置的定语与中心语之间，作为定语后置的标志。

- 蚓无爪牙之利，筋骨之强。（《劝学》）
- 人又谁能以身之察察，受物之汶汶者乎（《屈原列传》）



5.用在时间词或动词（多为不及物动词）后面，凑足音节，没有实在意义。

- 填然鼓之，兵刃既接，弃甲曳兵而走。（《寡人之于国也》）
- 余扃牖而居，久之，能以足音辨人。（《项脊轩志》）
- 顷之，烟炎张天。（《赤壁之战》）



（三）动词，到……去。

- 胡为乎遑遑欲何之？（《归去来兮辞》）
- 奚以之九万里而南为？（《逍遥游》）
- 有牵牛而过堂下者，王见之，曰：“牛何之?”（《齐桓晋文之事》）
- 卒之东郭墦间，之祭者，乞其余；不足，又顾而之他。（《齐人有一妻一妾章》